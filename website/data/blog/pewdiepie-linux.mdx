---
title: Youtuber schakelt over naar Linux
date: '2025-05-23'
tags: ['linux']
draft: false
summary: Bekende Youtuber, PewDiePie, geeft informatie over zijn overschakeling naar Linux
layout: PostSimple
authors: ['hendrik']
---

# Bekende Youtuber geeft meer over zijn overschakeling naar Linux

Felix Kjellberg, beter bekend als PewDiePie, een van 's werelds grootste YouTubers, heeft onlangs een video gedeeld waarin hij zijn overstap naar Linux documenteert. Met meer dan 110 miljoen abonnees bereikt hij een enorm publiek, voornamelijk jongeren en jongvolwassenen.

In zijn video ["I installed Linux (so should you)"](https://www.youtube.com/watch?v=pVI_smLgTY0) legt PewDiePie op een toegankelijke en humoristische wijze de voor- en nadelen van het Linux-besturingssysteem uit. Wat deze video bijzonder maakt, is dat hij zaken aankaart die zelfs ervaren Linux-gebruikers soms over het hoofd zien. 

Tegen het einde van de video demonstreert PewdiePie uitvoerig allerhande aanpassingen die je zelf eenvoudig kan doen aan je Linux systeem, om het beter af te stemmen op hoe jij je machine gebruikt. Dit is indrukwekkend, maar mogelijk overweldigend voor nieuwe gebruikers.

Desondanks blijft de video een waardevolle bijdrage aan de groeiende belangstelling voor Linux als alternatief voor traditionele besturingssystemen.
