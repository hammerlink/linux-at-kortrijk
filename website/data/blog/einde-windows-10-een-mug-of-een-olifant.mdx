# Einde Windows 10: een mug of een olifant?

Na oktober 2025 is Windows 10 officieel aan zijn levenseinde. Dit wil niet
zeggen dat alle PC's met Windows 10 erop plots zullen stoppen met werken. Het
betekent concreet dat Microsoft geen beveiligingsupdates meer zal uitsturen na
deze datum.

## Is dit eigenlijk wel een probleem voor mij?

Je zal niet meteen in de problemen komen als je beslist Windows 10 te blijven
gebruiken. Echter: het is en blijft een best practice om je besturingssysteem zo
**up-to-date** mogelijk te houden. Het zit zo: hackers proberen voortdurend
nieuwe manieren te vinden om in besturingssystemen binnen te geraken. Als een
nieuwe manier publiek gemaakt wordt, wordt deze dan meestal vrij snel opgelost
door Microsoft. Nadat een _oplossing_ voor dit beveilingslek is gemaakt, wordt
deze door middel van beveiligingsupdates uitgestuurd naar alle klanten. Dit is
de reden dat het aangeraden is om steeds een recente versie van jouw
besturingssysteem te hebben, en regelmatig te updaten. Dit geldt niet alleen
voor Windows, maar **dit principe is van toepassing op alle besturingssystemen,
ook Linux**. Hoe langer je dit niet doet, hoe meer van deze onopgeloste, publiek
gemaakte beveilingsproblemen in jouw besturingssysteem zitten, waardoor jouw PC
steeds kwetsbaarder wordt voor hacking.

Echter, om van deze beveilingsproblemen gebruik te kunnen maken, moeten de
hackers eerst in jouw PC geraken uiteraard. Door zelf wat op te letten met wat
je met jouw PC doet, kan zelf heel wat beveiligingsrisico's minimaliseren:

- Geen vreemd uitziende links openen
- Geen Bestanden downloaden van onbetrouwbare sites
- Antivirus software installeren die regelmatig jouw computer scant op malware

> Deze basisprincipes zijn altijd van belang, ook als je wel de laatste
> beveilingsupdates op jouw systeem ge√Ønstalleerd hebt.

## Stuurt Microsoft dan naar niemand nog beveiligingsupdates na de deadline?

Nee, dit klopt niet helemaal. Je kan nog steeds beveiligingsupdates ontvangen,
echter tegen betaling. Hoeveel je zal moeten betalen, hangt af van hoe je je PC
gebruikt

In de [handige links](#handige-links) vind je hier meer informatie over. Als
particulier komt het erop neer dat je het equivalent van $30 kan betalen om het
komende jaar toch nog kritische beveilings updates te ontvangen (het zogenaamde
ESU - Extended Security Updates Programme). Bij het moment van schrijven staat
er op de microsoft website echter nog niet uitgelegd hoe je je als particulier
kan inschrijven voor dit programma.

## Handige Links

- https://www.zdnet.com/article/cant-quit-windows-10-you-can-pay-microsoft-for-updates-after-october-or-try-these-alternatives/
- https://www.reddit.com/r/Windows10/comments/1i23ax1/how_risky_would_it_be_to_keep_on_using_windows_10/
- https://www.microsoft.com/en-us/windows/end-of-support
