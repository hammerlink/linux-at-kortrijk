---
title: Linux en back-ups
date: '2025-05-24'
tags: ['endof10', 'back-up']
draft: true
summary: Hoe maak je back-ups op jouw linux systeem?
layout: PostBanner
images: []
authors: ['willem']
---

# Linux en back-ups

Een veelgebruikte functionaliteit van PC gebruikers is het maken van back ups in de cloud. Hoewel dit zeker geen absolute vereiste is, kan het wel handig zijn om bepaalde files toch te gaan synchronizeren naar een extern systeem, ik denk maar aan foto's of belangrijke documenten.

## Windows en OneDrive

Hier heeft Windows een stap(je) voor, gezien er standaard OneDrive wordt meegeleverd op ieder systeem [sinds [indows 10](https://support.microsoft.com/en-us/office/onedrive-desktop-app-for-earlier-versions-of-windows-850703dd-ea56-4c7a-bff5-6c2e4da227cf). Je krijgt 5Gb opslag gratis. Als je meer geheugen wil, moet je je een abonnement aanschaffen (zie ook [Handige links](#handige-links)).
Persoonlijk vind ik de standaard OneDrive installatie op een Windows machine niet ideaal, met de volgende redenen:

- **Standaard krijg je een zeer beperkte versie:** Het gratis pakket biedt 5Gb opslag aan. In de realiteit loop je al snel tegen deze limiet aan, waarna een (niet erg goedkoop) abonnement noodzakelijk is. OneDrive brengt dus verborgen kosten met zich mee: eenmaal je het gewoon bent om ermee te werken, loop je tegen de geheugen limiet aan en heb je een abonnement nodig. Bij Apple heb je gelijkaardige prakijken met iCloud.
- **Het is niet compatibel met Linux:** er bestaat geen officiële Linux client. Je kan echter wel files gaan uploaden/downloaden op Linux via de Web client

OneDrive heeft echter ook een aantal onmiskenbare voordelen:

- **Mooi geïntegreerd** in de besturingssystemen waar het wel ondersteund wordt (Windows, MacOS, iOS en Android)
- Eenvoudig in gebruik
- **Gebundelde Office producten** zijn wijd verspreid - iedereen kan er dus mee werken
- Handige **tools om samen te werken** met anderen (je kan links naar bestanden delen, samenwerken in documenten via Word of Excel, ...)

## Linux-vriendelijke alternatieven

### Cloud providers

Om deze voordelen te verkrijgen kan je echter ook naar alternatieven gaan kijken. Er bestaat een [handige website](https://switch-to.eu/nl) waar je Europese alternatieven kan vinden voor grote Amerikaanse web services. De volgende alternatieven (niet inclusieve lijst) komen aan bod:

- pcloud
- koofr

| Naam      | Prijs goedkoopste abonnement (€/jaar) | Opslag goedkoopste abonnement | Ondersteunde besturingssystemen     | Opmerkingen                                                      |
| --------- | ------------------------------------- | ----------------------------- | ----------------------------------- | ---------------------------------------------------------------- |
| OneDrive  | 20.00                                 | 100Gb                         | iOS, Android, Windows, MacOs        | Abonement is gebundeld met web versie van Office tekstverwerkers |
| pcloud    | 50.00                                 | 500Gb                         | iOS, Android, Windows, MacOs, Linux |                                                                  |
| koofr     | 6.00                                  | 20 Gb (10 Gb + 10 Gb gratis)  | iOS, Android, Windows, MacOs, Linux |                                                                  |

Naast deze maandelijkse abonnementen kan je soms ook [éénmalige deals](https://bestcloudreview.com/) gaan doen. Zo kan je op pcloud bijvoorbeeld voor $199 500Gb opslag gaan kopen. Deze aankoop blijft levenslang geldig.

### Zelf hosten

Naast het hosten van je opslag in de cloud, kan je ook je eigen back-up systeem gaan opzetten. Dit is waar NextCloud in excelleert: zij bieden, naast cloudopslag, ook een systeem aan dat je bij jou thuis kan opzetten. Meer info hierover kan je vinden op [hun website](https://nextcloud.com/athome/)

## Handige links

- [Website voor het vinden van Europese alternatieven van grote web services](https://switch-to.eu/en/about)
- [Beste deals op cloud storage](https://bestcloudreview.com/)
- [OneDrive Pricing](https://www.microsoft.com/nl-be/microsoft-365/onedrive/compare-onedrive-plans)
- [PCloud pricing](https://www.pcloud.com/cloud-storage-pricing-plans.html?period=year)
- [Koofr pricing](https://koofr.eu/pricing/)
- [Nextcloud](https://nextcloud.com/athome/)
