---
title: Tweede info sessie in bib Kortrijk
date: '2025-12-05'
tags: ['linux', 'sessie', 'endof10']
draft: true
summary: Een verslag van onze tweede info sessie in kortrijk
layout: PostSimple
authors: []
---

Vandaag was er een stuk meer volk dan vorige sessie. Ik schat dat we vandaag met
een 15-tal personen waren.

Het valt me op dat heel wat mensen nog niet van Linux gehoord hebben, terwijl de
meeste mensen het toch op de één of andere manier gebruikt. Hiernaast zijn er
ook nog steeds veel mensen die denken dat Linux heel moeilijk is om te
gebruiken, en dat het enkel bestemd is voor mensen die in de IT-sector werken.
Er is dus wel nog wat werk aan de winkel voor ons!

Ik heb vooral Linux Mint gedemonstreerd, en dit ook laten uittesten door de
personen aanwezig. Mensen die van Windows 10 komen zijn er meestal heel snel mee
weg.

## Mail client

Een persoon meldde dat hij een mail server gebruikte met het POP3 protocol. Dit
betekent dat zijn mails binnen kwamen op één toestel (zijn windows PC), en niet
op een server werden opgeslagen. Als deze persoon dus van PC wisselt, moet hij
er dus zeker van zijn dat de mails ook overgezet kunnen worden. De mails worden
ge-backupt naar een `.pst` bestand. Op de nieuwe Linux PC moet er dus een mail
client zijn die deze `.pst` bestanden kan inlezen. Dit is nog niet getest, maar
zowel de `thunderbird` als de `evolution` mail clients zouden dit moeten kunnen.

## Conclusie

Het was positief dat we nu een 15-tal mensen op bezoek kregen, meer dan op de
eerste sessie. De meeste van deze mensen bezitten een Windows 10 laptop die niet
meer geupgraded kan worden.
